# Leeswijzer

## Algemene leestips

Misschien heb je nog niet zo vaak een non-fictie boek gelezen. Hierbij een paar algemene tips die altijd handig zijn.

* Sla het inleidende hoofdstuk over, en begin meteen met het eerste inhoudelijke hoofd stuk. \
  \
  Het is heel gek maar een inleiding is vaak helemaal geen inleiding! Het is vaak een reflectie van de schrijver\

* Snap je iets nog niet? Sla het even over! Pak een post-it om jezelf eraan te herinneren dat je nog wat moet bekijken.\

* Ben je een eindje in het boek en vind je het toch maar niks? Wissel je boek in! (Denk aan de 10 rechten van de lezer) Overleg even met mevr. Hermans over de afronding van je huidige boek.\
  ![](<../.gitbook/assets/image (18).png>)

## Leesaantekeningen in de les&#x20;

Aan het einde van de les moet je aantekeningen hebben gemaakt over wat je hebt gelezen.&#x20;

* Maak aantekeningen tijdens het lezen, maar niet bij iedere zin. Lees een stukje (een paragraaf of een bladzijde) en schrijf dan wat op.\

* Schrijf op:&#x20;
  * Wat belangrijke concepten zijn die je hebt geleerd.
  * Welke vragen je nog hebt over de rest van het boek
  * Het hoeven niet alleen feiten te zijn! Schrijf ook op wat je zelf van het onderwerp vindt!

## Leesaantekeningen aan het eind van de les&#x20;

Op het einde van de les schrijf je weer in je schrift. Dit zodat je alles goed onthoudt maar ook ter voorbereiding op de volgende keer lezen.

Schrijf op:

* Een korte samenvatting van wat je vandaag hebt gelezen. Dat mag in tekst, maar je ook tekenen, bijv een mindmap!&#x20;
* Wat je leuk en wat je minder leuk vindt aan het boek.
* Wat je de volgende keer verwacht te gaan lezen.
* GPT, doe er je voordeel mee! Tussen lessen in mag je GPT gebruiken zoveel als je maar wilt. Dus denk ook na welke dingen je aan GPT gaat vragen over het boek tot nu toe? \
  \
  Vraag bijvoorbeeld een samenvatting op, of laat GPT vragen beantwoorden die je nog hebt. Hoe beter je over je vragen nadenkt, hoe nuttiger GPT is!

## Veelgestelde vragen

* Mag het mondeling in het Engels als ik Engelse boeken lees?
  * Dat mag!
* Mag ik een eigen non-fictie boek meenemen?
  * Ja, in overleg, en het moet natuurlijk duidelijk over algoritmes gaan
* Mag ik ook fictie lezen? Dat mag als:
  * Het boek een duidelijk AI component heeft
  * Het boek is goedgekeurd voor mevr. Hermans
  * Als je één non-fictie hebt afgerond.

## Tips om buiten de les verder te lezen&#x20;

Lees je thuis of ergens anders verder? Denk dan aan deze tips:

* Ga op een rustige plek zitten, op je kamer, in het OLC, in de bieb of in een rustig koffietentje. Het liefst op een plek waar andere mensen ook aan het werk zijn.&#x20;
  * Heb je de kans om buiten te lezen? Doen! Frisse lucht is goed voor je.
* Samen werkt beter! Spreek met een klasgenoot af om samen even te lezen.
* Maak een afspraak met jezelf (of met je leesmaatje) hoe lang je gaat lezen, bijv: 10 minuten en dan even pauze. Concentratievermogen is net als een spier, train tot je het steeds langer volhoudt!
* Gebruik een app gebruiken om je telefoon te blokkeren zodat je echt niet afgeleid raakt (bijv Forest of App Block)
* Bewegen helpt! Loop na een half uur lezen even een rondje! Dat is beter voor je hersenen.

